WIZUALIZACJA WYNIKÓW SZKÓŁ Z TESTÓW NA PODSTAWIE ŚREDNIEGO POZIOMU
REPREZENTOWANEGO PRZEZ UCZNIÓW PRZYJMOWANYCH DO SZKOŁY

Różne szkoły w Polsce prezentują różny poziom nauczania różnych przedmiotów. W
szczególności np. licea o różnych profilach mają różne kryteria przyjmowania
uczniów, często jednym z takich kryteriów są wyniki kandydatów z egzaminu
gimnazjalnego. Jednocześnie szkoły o różnym poziomie nauczania w różny sposób
przygotowują uczniów do egzaminów, co przejawiać się może w różnym rozkładzie
punktów uczniów z poszczególnych części egzaminu.
Aplikacja pozwala porównać wyniki szkół z egzaminów po poszczególnych kryteriach
oceny w zależności od poziomu uczniów przyjmowanych przez szkoły. Dzięki temu
można ocenić, które pytania / kryteria dobrze różnicują szkoły (tj. są
bardziej wrażliwe na metodykę nauczania), które różnicują je słabiej, a z
którymi szkoły radzą sobie tak samo dobrze.

OBRÓBKA DANYCH

W bazie danych dla każdej szkoły trzymane są dwa typy danych - wyniki szkoły
oraz oceny szkoły.
Wyniki szkoły to uśrednione szczegółowe (po kryterium) wyniki szkoły z testu
trzymane dla każdego testu, który organizowała szkoła (dla liceów są to matury,
dla gimnazjów egzaminy gimnazjalne itd). Te dane indeksowane są rokiem,
rodzajem i częścią testu.
Oceny szkoły mają na celu oszacowanie, jaki poziom reprezentowali uczniowie
piszący egzaminy w danym roku w momencie przyjmowania do placówki. Pozwalają
one na określenie, które szkoły rekrutują słabszych, a które mocniejszych
uczniów. Oceny wyznacza się w następujący sposób:
 - Dla danej szkoły i roku pobierana jest lista uczniów, którzy pisali dowolny
   egzamin końcowy w tej szkole w tym roku.
 - Dla tych uczniów wyszukiwane są wszystkie egzaminy, które pisali wcześniej.
 - Dla każdego rodzaju i części egzaminu wyniki uczniów są normowane i
   uśredniane.
Pojedynczy wskaźnik jest zależny od roku, rodzaju i części egzaminu i mówi,
jaki średni wynik uzyskali z zadanego egzaminu uczniowie, którzy pisali w
zadanym roku dowolny egzamin w zadanej szkole.

UWAGA: Wiele szkół w Polsce to małe szkoły, w których do egzaminów przystępuje
tylko kilku-kilkunastu uczniów. Wychodzimy z założenia, że wyniki w tak małej
próbce zależą bardziej od indywidualnych uczniów niż od strategii
rekrutacyjnej placówek, więc pomijamy szkoły, w których do egzaminów w danym
roku przystąpiło mniej niż 30 uczniów.

UI

Interfejs użytkownika pozwala na wybór egzaminu, z którego wyniki szkól będą
prezentowane. Po jego wyborze wybrać można rodzaj i część egzaminu, na
podstawie którego oceniany będzie poziom szkół (np. jeśli chcemy przedstawić
wyniki matury z języka polskiego, będzie nas interesować wynik, jaki uczniowie
szkoły uzyskiwali z części humanistycznej egzaminu gimnazjalnego). Na koniec
interfejs pozwala wybrać kwantyle szkół, których wyniki będą uśrednione i
przedstawione na wykresie.

WYKRES

Wykres dla danego egzaminu oraz kwantyli szkół przedstawia uśrednione wyniki
szkół z każdego kwantyla dla każdego kryterium egzaminu.
